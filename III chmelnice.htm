<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Bývalá chmelnice a zahrada.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Bývalá chmelnice a zahrada.</h2></td></tr>
  <tr>
    <td colspan=2>
    <p align="JUSTIFY">
V místech, kde dnešního času stojí celá řada obytných domů, bývala za starých časů chmelnice, o 
níž píše převor Manner, že v r.1670 dala užitku 100 strychů chmele a o níž i převor Pospíchal 
častěji se zmiňuje. Naposled ji připomíná administrátor Scharschon v pamětní knize z r.1751, když 
píše: Nastokrát lituji, že jsem se dal sládkovi podvést a že jsme tu chmelnici zrušili. Dávala 
potřebu chmele, ale on /sládek/ tomu nerozuměl, a tak ke zkáze přišla.<br>
Na místě bývalé chmelnice byla vysázena ovocná zahrada, obehnaná zdí. Bývalo tam mnoho ovoce 
různých druhů. Sadaři, kteří v Dobřichovicích ovoce kupovali v zahradách aneb v stromořadích, 
odváželi načesané ovoce na chmelnici, kde je nechávali na hromadách rosit, nežli je připravili k 
prodeji. Půda pod stromy bývala orána a osazována brambory  n. řepou. <br>
V r.1815 bylo tam<br>
420 stromů švestkových<br>
235 stromů hruškových<br>
100 stromů jabloňových<br>
45 stromů višňových<br><br>
V r.1890 byla zahrada zrušena, rozdělena na stavební místa a prodána.
    </p>
    </td>
  </tr>
</table>
<center><a class="menu" href="obsah dvur.htm">zpět</a></center>
</body>
</html>

