<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III,II Osada Mořinka Karlík.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Osada Mořinka Karlík</h2></td></tr>
  <tr>
    <td colspan=2>
    <p align="JUSTIFY">
se všeobecně jmenuje Karlík a jest oddělena od osady Karlík-Dobřichovice potokem Stříbrným, 
též Studeným n. Karlickým zvaným.Osada patří okr. soudem do Berouna, okr. úřadem do Hořovic.
Nežli se rozvinul v Dobřichovicích stavební ruch, dávala se tamnějším domkům domovní čísla 
dobřichovická, ale v nejnovější době přenesena čísla z bývalé osady na domy dobřichovické.<br><br>
Č.51.<br>
Mlýn nad Karlíkem n. na Hrázi.<br>
Byl to prastarý staročeský klepálek, o němž lidé tvrdí, že pamatuje Žižku. Slyšel jsem pověst, jak 
Karel IV. viděl v těch místech děti, ony si staví dřevěné mlýnky, přes jejichž válec padala voda na 
lopatky a tak mlýnkem otáčela. Tu si prý umínil, že tam vystaví mlýn. Jiná pověst vypráví, že byl 
postaven z rozbořeného Hrádku. Jisto jest, že podle způsobu stavby byl velmi starý. Zajímavý 
senník při nové silnici strhl a pobořil vítr v r.1926. /Mlýn byl zapsán Karlštejnu a mlynář chodíval 
na hrad vykonávat různé služby, jak se říkalo stát vartu./<br>
Na hrázi slul proto, že v starých časech mezi mlýnem a nynějším lomem byla vybudována hráz, v 
níž byl dubový žlab. Hráz zadržovala vodu, která žlabem odtékala a poháněla mlýnské kolo. Potok 
karlický tehdy tekl pod samou strání a celé údolí tvořilo veliký rybník, z něhož zbyl malý močál 
zarostlý rákosím. Most pochází z pozdější doby 1913.<br>
Jak svědčí záznamy byl mlýnec majetkem rodiny Vobroučkovy v stol. XVII. a v XVIII. Vdova po 
mlynáři Vobroučkovi se provdala za Antonína Ryšlavého, který po létech pronajal mlýn Martinu 
Hladíkovi. Po uplynutí pachtovní doby prodal Rašlavý mlýn rodině Zikově z Mořinky i s polnostmi 
a lukami za 1000 zl. rýnských. Manželé Ryšlavých žili na mlýně jako výminkáři. V r.1920 byl 
mlynářem Josef Říha, jenž měl pecnářství domácího samožitného chleba. R.1926 koupil mlýn 
elektrotechnik Jo. Pícha z  Čelákovic a hodlal tam zřídit elektrárnu. Za rok mlýn prodal majiteli 
autodopravy z  Plzně Josefu Zelenkovi, který mlýn úplně přestavěl a opatřil turbinou. Stavba 
vyžadovala nákladu téměř půl milionu. Stavbu prováděl Vojtěch Raška, mistr zednický z 
Dobřichovic. Nyní jej má pronajatý mlynář Břečka z Poučníku. Po starém historickém mlýně není 
více památky.<br><br>
Č.66.<br>
Koncem stol. XVIII. patřil rodině Křížkově až do r.1873. Potom se na domek přiženil Václav 
Vejvoda, tesař, se dostal do rodiny Velebilovy.<br><br>
Č.71.<br>
Domek vystavěl zač. stol. XIX. zednický mistr Martin Vostrovský. Od něho koupil domek v r.1823 
Josef Sýkora a pak přešel do rodiny Lampírovy. Marie Lampírová se provdala za Václava 
Převorovského, zedníka, a jeho dcera za Karla Jecha, nynějšího majitele.<br><br>
Č.72.<br>
Původně domek hajného Matyáše, jenž jej prodal Josefu Kofroňovi z Líšnice. Poslední z té rodiny 
zemřel l912. Domek převzala jeho dcera Emilie, jež jej odkázala své příbuzné Emilii Šebestové, 
provdané za Václava Kosa z č.77.<br><br>
Č.73.<br> 
Domek z konce století XVIII. patřil manželům Kalousovým. V r.1840 byl majitelem František 
Melichar, zednický mistr, po něm 1848 Matěj Strejček. V r.1866 zemřely v domku 3 děti z rodiny 
Strejčkovy na choleru. Nynější majitel je Antonín Strejček.<br><br>
Č.76.<br>
Tuto chalupu vystavěl r.1840 Augustin Křížek, po němž přišla ve vlastnictví Josefa Fiřta, 
zedníka z Horních Mokropec, říká se jí Fiřtová chalupa a je nejvýše položeným domem 
v Karlíku, zdaleka viditelným.<br><br>
Č.77.<br>
Starodávný domek pod diabasovou skalou, který ve stol. XVIII. patřil Janu Nechybovi. Na 
domek se přiženil zednický mistr Karel Bursík, který zemřel r.1849 a s jeho dcerou Marií se 
oženil Václav Kos, mistr krejčovský v Mezouně. Po něm se stal majitelem Václav Kos. 
Vykoupil část stráně pod skalou ve výměře 2 měr a založil v r.1922 pod strání malou vinici.
    </p>
    </td>
  </tr>
</table>
<center><a class="menu" href="obsah3.htm">zpět</a></center>
</body>
</html>

