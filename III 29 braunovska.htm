<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Chalupa Braunovská čp. 29.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Chalupa Braunovská čp. 29.</h2></td></tr>
  <tr>
    <td colspan=2>
    <p align="JUSTIFY">
Léta páně 1597 v sobotu po sv. Duchu koupil sobě grunt a spáleniště starého zahradníka Matěje 
ve vsi Dobřichovicích podle Czypry Holého z jedné a Jíry Řezníčka z druhé strany ležící. Matouš 
Řezník za 12 kop míš. Zavdal 6 kop a ty přijal za svůj díl Matěj Nedvěd syn starého Matěje 
zahradníka. Ostatních 6 kop přislíbil spláceti sirotkům neb dětem Petra Petržilky, kterýž pro své 
nenáležité chování z gruntů špitálských sběhl. V r.1603 měl Matouš Zedník grunt zaplacený. Zedník 
měl přezdívku Braun a po něm se říkalo chalupě Braunovská.<br><br>
V r.1618 koupil sobě onu chalupu Jan Papoušek za 50 kop míš. K ní náležely 2 kopaniny pod 3 
strychy a kus pole na Blatnici pod 2 1/2 strychu. Stálého platu ouročního platil dvakrát ročně po 1 
kopě 9 groších. V r.1618, 1619 za hraběnky z Turnu položil 8 kop. Jména Braun i Papoušek po 
válce nepřicházejí a chalupu, jež opuštěna přešla na vrchnost, koupil sobě Bartoloměj Bachor a 
jeho žena Dorota. Tehdáž byla odhadnuta za 38 kop čili 44 zl. 20 kr. Když se ale ten šacunk stal, 
nebylo při ní žádných stavení. Výměra obnášela 5 strychů rolí, 1 panskou louku spachtovanou a 1 
kopaninu. V r.1679 změnila chalupa hospodáře, jímž byl Jan Chrást a Anežka manželka, po dvaceti 
letech se jmenuje majitelem chalupy Filip Vrabec, a jeho žena Kateřina. Koncem století XVIII. ujal 
se jí Michal Soyka, jenž provozoval pekařství. V r.1850 vzal si jeho dceru za manželku Jan Jirát ze 
Zbuzan, který po krátkém čase grunt prodal Josefu Pecharovi, sadaři. Pecharova dcera stala se 
manželkou Vojtěcha Kaliny, nynějšího majitele.
    </p>
    </td>
  </tr>
</table>
<center><a class="menu" href="obsah grunty.htm">zpět</a></center>
</body>
</html>

