<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>II, XXVI Řemesla a živnosti od starých dob až po nynější dobu.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>XXVI. Řemesla a živnosti od starých dob až po nynější dobu.</h2></td></tr>
  <tr>
    <td colspan=2>
    <p align="JUSTIFY">
Sadaři: Množství ovoce, které se v zahradách zdejších urodilo, nemohlo zde být spotřebováno, a 
proto se vyváželo. Před vystavěním železné dráhy jezdilo se na Prahu, buď přes Vráž, aneb přes 
brod k Všenorům, k Mokropsům,  k Slánce /Hor. Černošice/. Též se ovoce vyváželo do Příbrami, 
Plzně a Českých Budějovic. Za starých časů vozilo se ovoce po lodích do Prahy. Dosavad kupuje 
sady a obchoduje ovocem Vendelín Koníček, hostinský, č.d.42.<br>
Košíkáři: Ve stol.XVII. provozovala košíkářství rodina Šplíchalova, v stol.XVIII. Rážova. 
Košíkářství bylo kdysi zde kvetoucím odvětvím. Za tím účelem vysazují se břehy při řece 
Berounce vrbinami, které se v měsíci listopadu 
seřezávají. Druhy vrby zde pěstované jsou: rakovice, z niž se vyrábějí košíky a lepší zboží. Proutí 
to je zcela bílé. Zelenice, vysoké to pruty, se béře k výrobě nůší, konopina je slabá, bílá i žlutá, 
mající žlutou kůru ale bílé tělo. Nástroje, jichž košíkář užívá, jsou: žabka neb ohnutý nůž z dobré 
ocele, špice, jíž se nůše stloukají, nůž zvaný palička, jímž se uřezávají špičky spletené nůše, aby 
nepřečnívaly, dračka, neb rozčísnuté železo s nabroušenými hranami, jímž se proutí protahuje. 
Loupání proutí se říká šmejlení.<br>
Dobrý pleták vyrobí denně 4-5 nůší. Pokud se týče tvaru vyrobeného zboží, se rozeznávají: nůše 
půlstryška, věrtelka , bečkovka, ouhrabečnice. Košíky pak slují: pradláky, bramboráky, 
přidávačky se dvěma uchy, ouhrabeční koše, cestovní a ozdobné koše.<br>
Vrboví se váže do snopů a vaří se ve velikém kotli, do něhož se vejde 18-25 snopků, po 8 hodin, 
aby se stalo ohebným a se nelámalo. Dnešního času se zabývají košíkářstvím Šplíchal v Letech, 
Václav Kos v Karlíku, Věchtík v Dobřichovicích a některé rodiny na Rovinách, nejvíce zimního 
času. I školní děti z některých rodin dovedou plésti.<br>
Nejvíce řemeslníků bylo usazeno na drahách, části to vsi za školou u řeky. Tam bydlil již za 
švédských válek zedník Kořínek, po němž se dosud jedné jámě v blízkosti mostu říká Kořínkova 
jáma, z které asi vybíral písek. I v Karlíku bydleli ode dávna zedníci.<br>
Obuvníci bydlili též na drahách. V matrikách přichází jméno Soukalík, jehož dceru si vzal za 
manželku v XVII. století ševcovský mistr Košnář, jehož poslední potomek se vystěhoval do 
Ameriky. O jiném obuvnickém mistru se zmiňuje kronika školní z polovice stol.XIX., jmenoval 
se Štěpán Kotnour /Kotnauer./ a zcestoval svět mluvil několik řečí a měl velkou dílnu. Vyráběl i 
ševcovský maz, měl obchod s kožemi a ševcovskými potřebami, též i kupecký krám a vinárnu. 
Kotnauer postaral se o to, aby byla v obci zřízena pošta a že znal německy, stal se prvním 
poštmistrem. Dnes je v obci samostatných obuvníků málo, ježto lidé kupují většinou již hotovou 
obuv z prodejny Báťovy, jež zde v r.1930 byla otevřena.<br>
Krejčí: V domě č.24 bydlil v stol. XVIII. mistr krejčovský Farník, jenž na cestě do kostela 
řevnického byl raněn mrtvicí na místě, kde na letovské cestě dosud stojí kříž. Farníkové 
provozovali  živnost až do XIX. stol. Jeden z jeho synů byl slovutným hudebníkem. V předešlém 
století provozoval krejčovství v domě č.28 mistr Kalous, jenž již šil podle mody, čamary , 
sokolské obleky, střihal, holil sprostředkoval sňatky.<br>
Pekaři: V stol. XVII provozoval pekařství v domku č.9 Míchl Štolba, koncem stol. XVIII. Petrán.<br>
Provazníci: Tato živnost byla zde již ode dávna provozována . V urbáři se jmenuje provazník Jan 
Kőrnig, jenž bydlil ve sklepě v myslicově, 1678 Mikuláš Kőrnig a jeho manželka Magdalena.V 
stol. XVIII. byl zde provazníkem Šimek, po něm jeho schovanec Lambert. Na drahách před 
sušírnou točívali provazník Šimek a jeho nástupce Lambert. dlouhé provazy, špagáty, šňůry, 
vyráběje zboží všude vyhledávané : Též vyráběli i sítě, třapečky ke koním apod. věci.
Sedlař neb uzdař: V stol.XVIII. přichází Vojtěch Řezníček, později Roztočil.<br> 
Tkadlec: V r.1685 sídlil zde tkadlec jménem Vojtěch. Později se tato živnost nikde nepřipomíná.<br>
Řezník: býval ode dávna v hostinci č. 42, kde se po něm říkalo u Dáňů, pak bydlil řezník na staré 
poště.<br>
Truhlář: se uvádí ve stol. XVII. a to Vojtěch Veselý, truhlář a řezbář. Dále Antonín Veselý, Josef  
Šplíchal a v stol. XIX. dovedný truhlář Řezníček, jenž býval kostelníkem. Nábytek z jeho dílny 
se posud nalézá v zámeckých pokojích.<br>
Tesař: živnost tesařskou provozuje již od konce stol. XVII. rodina Krotilova. <br>
Cihelna a vápenice: vedle karlického hřbitova se pálilo vápno v stol. XVII., když se stavěly 
panské stodoly a chlévy. Vápenec se dovážel z lesů vonoklasských. V urbáři z r. 1651 píše převor 
Pospíchal :...dal jsem vápna vypáliti dvě pece, ačkoliv k vypálení vápno z lesů vonoklasských 
nezpůsobilé jest. Lidé poddaní neradi mnoho forování činí a ono mnoho forování potřebuje,jen 
co mají a musejí forují a robotují. Musí se ho na beranice suchého spotřebu koupiti, vápno i cihly 
vypáliti. <br>
Cihelny byly původně na Brunšově, kde se při stavbě nových domů v hloubce přišlo na cihly a 
tašky, z nichž jest vystaven dvůr. Začátkem stol. XIX. byla cihelna v Letech pod lesem za 
hájovnou. Cihlářem býval tam Snopek. Pozůstatkem cihelny je hluboká studna se studenou, občerstvující 
vodou a okovem. Cihelna zašla a jen prohlubně za cihelnou ukazují místo bývalé cihlářské práce. <br>
V r.1926 byla otevřena na vrchu Vráži na t. zv. Homolce cihelna s moderními stroji, kde je 
zaměstnáno několik cihlářských rodin. <br>
Sanyterárna: Koncem stol. XIX. vyráběl se na drahách sanytr ledek v budově, zvané sanyterárna. 
Vyráběl se z živočišného hnoje a vápna, jež se polévalo vodou. Tím vznikl ledek vápenatý 
Ca/NO3/2, jenž se dovážel do Prahy k výrobě střelného prachu. Poslední tovaryš sanytrnický 
přichází v matrikách z r.1794. <br>
Kovář: ve vsi byli kováři dva. Jeden na panské kovárně a druhý v kovárně ve statku č.44, zvané 
"U uličky". Tam měl kovárnu Hájek jehož syn se přiženil 1651do statku Kučerovského č.24 a 
provozoval, když jeho otec sestaral, živnost kovářskou dále ve statku.<br>
Kolář : uvádí se již v r.1684. Jmenoval se Martin Kotnauer a pocházel z Knína. V jeho rodu se 
udržela živnost kolářská po 150 let. <br>
Živnost sladovnická neb sladkovská: Pivovar obstarával sládek, lidově zvaný pan starý a 
sladovnická chasa. Sládek bydlil v domě na pravé straně proti vchodu, jenž sluje sládkův domek. 
/Viz více Pivovar v Dobřichovicích./ <br>
Hodinář: zmínka o něm se činí již koncem stol. XVII. Jmenoval se Tuček a zhotovil hodiny pro 
zámeckou věž. Jiné nástěnné hodiny má dosud jako památku na hodináře Tučka krejčí Host. Po 
něm se říkalo domku č.70 "U hodinářů". V posledním čase se usídlil v hostinci na Staré poště 
hodinářský mistr František Petrák. <br><br>
V novější době se rozšířily Dobřichovice nevídanou měrou a rozmnožil se počet obyvatelstva a 
též i počet živností, řemesel a obchodů. V r.1931 byli v Dobřichovicích usazeni tito živnostníci a 
řemeslníci: <br><br>
Hostince: <br>
Na staré poště, majitel Tomáš Petrák. Čepuje smíchovské a plzeňské pivo. <br>
U koníčku, majitelka pí Hrdlová, nájemce Vendelín Koníček, hostinský, povozník a sadař. Pivo 
suchomastské.<br>
U Konrádů, majitelka pí Konrádová, nájemce Václav Havrda. Čepuje liteňské pivo světlé i černé.<br>
U Kovářů, majitel Leopold Kovář. Pivo smíchovské světlé i černé.<br>
U Hassmanů, majitel Josef Vlášek, nájemce Jaroslav Hassmann. Pivo liteňské a plzeňské.<br>
Hotel Šebesta, majitel František Šebesta. Pivo smíchovské světlé i černé a plzeňské. U vchodu 
stánek s rychlým občerstvením. <br>
Pod Vinicí, majitel Vojtěch Raška. Pivo bránické světlé i černé, plzeňské a kavárna.<br>
V Karlíku: Restaurace ve mlýně, majitel František Veselík. Pivo liteňské světlé a černé.<br>
Pivo v lahvích: Anna Grafnetrová v Karlíku čepuje pivo zbraslavské, světlé i černé.<br>
Stánky: V karlickém údolí Anna Voláková-u řeky-u koupaliště spolku Dobřich.<br>
Obchodníci: Jan Solnička, medicinální drogerie v domě č.28.<br>
Josef  Kozák, obchod a vinárna.<br>
Antonín Zelenka, smíšený obchod, obchod uhlím, dřívím a mandl.<br>
František Turek, koloniální obchod.<br>
Karel Freschl, obchod obilím a střížním zbožím.<br>
Antonín Guth, obchod střížním zbožím.<br>
Božena Brožková, obchod papírem.<br>
Konsum Včela 79.<br>
Konsum Rovnost 4 /soc. demokr./<br>
František Bartůněk, smíšený obchod, prodej piva v lahvích, plzeňský ležák.<br>
Josef Kozák, smíšený obchod, prodej piva v lahvích./filiálka/<br>
Karel Skreta, smíšený obchod, železo, minerální vody, kořalka.<br>
Antonín Šťastný, smíšený obchod a pražské uzenářství.<br>
Vilém Kraus, obchod obilím.<br>
Jan Jiří Hrubý, smíšený obchod a prodej piva v lahvích a mléka.<br>
Báťova prodejna obuvi.<br>
Prodejny tabáku: Karel Skreta, Jan Jiří Hrubý, Anna Vlášková, Božena Hošková, prodej tabáku, 
košil a prádla.<br>
Řezníci: Karel Mayer, řezník a uzenář.-František Straka, řeznictví a uzenářství-Václav Liška, 
řezník a uzenář.<br>
Truhláři: Josef Matoušek, strojní truhlářství.- Jan Kvíd, strojní truhlářství.<br>
Bednář: Josef Kosík, bednář.<br>
Kováři: Emanuel Lebeda, zkoušený podkovář a oprava všech hospodářských strojů.<br>
Josef Jíra, zkoušený podkovář. <br>
Strojníci: František Pondělík, strojírna, opravy hospodářských strojů a jejich součástek.<br>
Václav Stránský, prodej kol, šicích strojů, gramofonů, harmonik, správky šicích strojů.<br>
Klempíři: Václav Miffek, stavební a ozdobné klempířství. <br>
Štepán Procházka, klempíř. <br>
Holiči: Jaroslav Holub, holič a vlásenkář, František Mertlík, holič a vlásenkář. <br>
Správkárny obuvi: Vlastimil Strejček, velkosprávkárna obuvi.- František Bartl, obuvník a 
správkárna. Holešovský František, správkárna obuvi v Baťově prodejně.<br>
Obuvníci: František Okrouhlík, mistr obuvnický, Antonín Humhal, obuvník, Václav Řezníček, 
obuvník, Václav Malý, obuvník, František Holcát, obuvník, František Bartl, obuvník.<br>
Sklenář: Antonín Čulík, sklenářství. <br>
Lakýrníci: František Veverka, lakýrník a malíř písma- Vladimír Procházka, lakýrník a malíř 
písma. <br>
Modistka: Bohuslava Chmelíková, modistka. <br>
Pekaři: František Tomo, pekař- Josef Liška, pekař. <br>
Malíři pokojů: Jan Mikulec, malíř pokojů,- František Rubáš, malíř pokojů, Oldřich Braun, malíř 
pokojů. <br>
Pokrývači: Bohumil Wünsch, pokrývač, Václav Škorpil, pokrývač.<br>
Elektrárna: Karel Havlík, elektrárna.<br>
Mlýny: Karel Havlík, mlynář v Dobřichovicích, Josef Břečka, mlynář v Karlíku, František 
Veselík, mlynář v Karlíku.<br>
Povozníci a autodopravy: Josef Havlík, autodoprava, František Pondělík, autodoprava, Josef 
Neuberk, autodoprava, František Hampl, povozník, Jan Vlášek povozník.<br>
Koláři: Antonín Novák, kolář, Jan Vlášek, kolář.<br>
Architekti a zedničtí mistři: Václav Veselík, architekt, Vojtěch Raška, zednický mistr, Josef 
Kusý, zednický mistr, František Boubín, zednický mistr, Antonín Franc, zednický mistr.<br>
Tržnice masa: Stanislav Kříž, tržnice masa.<br>
Zámečníci: Stanislav Pavelka, Josef Frýdl.<br>
Sedlář: Karel Richter, sedlař a čalouník. <br>
Krejčí: Václav Jelínek, Jan Jiří Hrubý.<br>
Studnař: Josef Kloubek,studnař a pumpař. <br>
Přívozník: Václav Kudrna. <br>
Mlekárny: I. česká mlekárna (Alois Bartůněk), Radlická mlékarna (Anna Cicvárková).<br>
Košíkář: Václav Ráž v Dobřich., Václav Kos v Karlíku.<br>
Tesař: František Krotil, mistr tesařský.<br>
Elektrotechnik: Karel Calda, obchod s elektrotechnickými potřebami. <br>
Obchody s uhlím: Sláva Novák, Jan Vlášek, Antonín Zelenka.<br>
Cukrář: Oldřich Fous.<br>
Výroba lihovin: František Šebesta.<br>
Informační kancelář: Betty Hlízová. <br>
Zahradník: Alois Dür, František Svoboda.<br>
Obchod s zeleninou: Strejcovská, Ryšavá.<br>
Švadleny: Anna Procházková, Žofie Koušová, Anna Říhová, Kadlecová, Božena Brožková.<br>
Truhlář: František Hekl, truhlářství.
    </p>
    </td>
  </tr>
</table>
<center><a class="menu" href="obsah2.htm">zpět</a></center>
</body>
</html>

