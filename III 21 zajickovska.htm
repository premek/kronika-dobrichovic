<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Chalupa Zajíčkovská neb Adama na Louži č. 21.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Chalupa Zajíčkovská neb Adama na Louži č. 21.</h2></td></tr>
  <tr>
    <td colspan=2>
    <p align="JUSTIFY">
V místech, kde dnes stojí jednoposchoďový dům č. 21 byla před válkou 
třicetiletou malá chaloupka patřící Adamu Zajíčkovi, zvanému Adamu na 
Louži.<br>
Týž měl 1 strych polí a 1 kus kopaniny pod panskou vinicí a odváděl 
dvakrát do roka po 8 groších ouročí. Měl těž zádušní krávu. Po Adamu 
následovali jeho synové Tomáš a Pavel, ale oba se stali obětí války. R.1651 ji 
držela Alžběta, vdova po Pavlovi a po její smrti připadla chalupa, ježto nebylo 
žádných dědiců nápadem vrchnosti. Urbář z r.1660 praví: chalupa zajíčkovská, 
nyní panská, v které podruhové zůstávají. Tak v r.1660 bydlil tam Havel Novák a 
Anna, jeho manželka a jejich dítky Pavel, Maryana, Alžběta, Kateřina. Kolem 
r.1700 koupil ji od vrchnosti Jan Mašat a jeho žena Anna. V r.1712 vyhořela a tu 
postavil ji znovu nástupce Mašatův Jan Dania a nazývala se nová chalupa. 
Koncem stol. XVIII. bydlili tam hospodářští dělníci, jímž Dania, jenž se mezitím 
stal majitelem hostince a řezníkem, byty pronajímal. V r.1860 byl postaven v těch 
místech jednopatrový dům, který obýval krejčí Kulíšek, zedník Vostrovský, 
obuvník Straširybka a muzikant Řezníček.<br>
Jméno na Louži povstalo následovně: Mezi silnicí a panským terasem byl 
prohloubený trojhran napájený dešťovou vodou, která tam stékala a tvořila rybník 
neb louži, po níž plavaly husy a kachny a na níž se i v zimě děti klouzávaly. 
Těmto loužím říkalo se v lidovém rčení Handrlachy, což mohlo povstati 
z německého Wasserlachen. Dodnes se říká těm místům na Handerláku. 
Majitelem domu jest Václav Holešák, úředník.
    </p>
    </td>
  </tr>
</table>
<center><a class="menu" href="obsah grunty.htm">zpět</a></center>
</body>
</html>

