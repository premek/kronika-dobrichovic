<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>II, XXX Stavba České západní dráhy.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>XXX. Stavba České západní dráhy.</h2></td></tr>
  <tr>
    <td colspan=2>
<p align="JUSTIFY">
V roce 1861 začlo se se stavbou železné dráhy ze Smíchova do Plzně. Železnice měla vésti po levém břehu 
řeky přes&nbsp;Blatnice, pod Krásnou stráň, přes Lety, pod Rovinami, skrz Hlásnou Třebáň do Karlštejna a 
u Ploučníka měl být vystavěn most, jenž by dráhu převedl na druhý břeh Berounky. Tím by byla odpadla 
stavba železného mostu u Dolních Mokropes a pod Rovinami a proti Řevnicím měl být proražen tunel. Ježto 
ale dráha projížděla panskými poli, stavěl se tomu tehdejší administrátor velkostatku Kalaš na odpor, 
a proto byla vedena po pravém břehu a nádraží bylo vystavěno dosti daleko od obce. Provoz byl otevřen 
roku 1863 a jezdily denně 4 vlaky, dva ku Praze a dva ku Plzni. Původně byla dráha jednokolejná, jako 
dosud ze Zdic do Plzně a druhá kolej byla vystavěna roku 1900. Nádraží stávalo jinde v místech, kde je 
obydlí pro železniční zřízence a nynější č. 108 bylo vybudováno v roce 1883.<br>
Doprava je velmi čilá a projíždí Dobřichovicemi denně více než 80 vlaků.<br><br>
Železniční most u Dolních Mokropes byl vystavěn v letech 1861-1862. Prvně jel vlak přes most dne 
15.července 1862. Po bitvě u Králové Hradce dne 5.VII.1866 byl most stržen. Na svátek Nanebevzetí 
P.Marie dne 15.VIII.1866 zase byl odevzdán dopravě. V roce 1911 byl přestavěn a proměněn v dvojkolejový. 
Pilíře byly již kladeny v r.1910 a stavba dokončena v létě 1911. Starý most byl na válcích odtažen a 
nový na pilíře přitažen. Vše se dělo mezi 9-12 hodinou večerní při elektrickém osvětlení. Tomuto divadlu 
přihlíželo tisíce diváků z okolí a z Prahy. Za světové války byl most přísně střežen vojskem, aby nebyl 
vyhozen do povětří a tak nebylo přerušeno spojení Plzeň - Praha.
</p>
    </td>
  </tr>
</table>
<center><a class="menu" href="obsah2.htm">zpět</a></center>
</body>
</html>

