<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Grunt Czyprovský aneb u Volechů č. 28.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Grunt Czyprovský aneb u Volechů č. 28.</h2></td></tr>
  <tr>
    <td colspan=2>
    <p align="JUSTIFY">
Starodávný statek, jenž r.1525 držel Jíra Holej a manželka Markyta. V r.1550 hospodařila na 
gruntě Markyta, vdova po Jírovi Holým, a r.1577 ve čtvrtek po sv. Voršile ujal živnost Czyprain 
Holey a dle smlouvy vyplatil bratru svému a Dorotě, manželce bratra svého Ondřeje po 20 
kopách míš. Aby i jiné dítky nebožtíka Ondřeje totiž Jan, Maryana, Káča a Lyda opatřeny byly a 
spravedlnost svou po otci svém měli, podvolil se Czyprain Holey jim ze statku svého 50 kop míš. 
vyplatit při času sv. Václava ročně po 5 kopách míš.<br>
V r.1593 přiženil se k Lidmile pozůstalé vdově po zemřelém Cypriánovi Jan Czypra, i uvolil se 
všechny pohledávky na gruntě váznoucí ve výši 85 kop, jehož i veškeru spravedlnost na sebe 
vzíti. Léta 1605 Jan Czypra a Lidmila manželka jsouce starší, přijali do statku svého za mocného 
a svéprávného hospodáře Mikuláše Wolecha, jenž se oženil s Annou, dcerou nebožtíka Cypriána 
Holého pod tou podmínkou, že se bude Mikuláš a Anna k Janu Czyprovi a jeho manželce 
Lidmile náležitě chovati, jim v ničem neubližovati, nýbrž oba dva až do smrti opatrovati budou. 
Na ten způsob předávají statek Mikulášovi a Anně se vším příslušenstvím, jak jsou oni toho staří 
sami v držení a užívání byli a posavad jsou.<br>
Tímto zápisem si však Jan Czypra a manželka Lidmila vymiňují, jestliže by mladí nějak 
nenáležitě se k nim chovali, neb nějakým způsobem příkoří činili, aby tento zápis zrušiti a v nic 
obrátiti mohli.<br>
Grunt měl tehdy výměry 40 měřic, 3 vozy sena, 17 kusů dobytka, 2 ovce, 4 klisny, 1 hříbě, 10 kusů 
vepřového, 4 kozy a byl tam říkalo ,,u Wolechů", ale udrželo se až ošacován ve 330 kopách. Po 
Wolechovi se do pozdních dob jméno u Cyprů. Cyprové přečkali válku třicetiletou. V r.1660 
hospodařil Jakub Czypra a manželka Anna. Měli 4 dítky a to Matěje, Petra jenž byl na vojně, dceru 
Alžbětu vdanou v Radlicích a Kateřinu vdanou na panské chalupě. Koncem stol. XVII. držel grunt 
Matěj Czypra a Maryana, manželka V r.1756 hospodařil na něm jeho syn František, jenž vlastně 
pravým jménem slul Hubáček, ježto jeho otec se na statek přiženil.<br>
Byl to jeden  z největších statků, jak jest ještě dodnes z rozsáhlého dvora viděti. Měl výměry 57 
strychů rolí po 15 kusech, 3 kusy luk po 2 1/4 str. Ke statku patřila též zahrada pod 1 strych a 2 
věrtele. Název polí: Na předevsí, na břehách, na nápravě, pod kamenem, v dlouhých dílcích, v 
rablicích, pod vinicí, 2 kusy na kopaninách, v hůrkách, v cihelně, za strouhou, louky v luhách a na 
kopaninách.<br>
S dcerou Františka Hubáčka oženil se 1797 Jan Babička a stal se majitelem živnosti. Dcera pak 
Babičkova provdala se za Josefa Křenka a statek měnil zase majitele. Od Křenka koupil živnost 
Jan Maryák, stavitel na Zbraslavi, jemuž na ni hospodařil Václav Smrž, bednář. Po něm se tam 
říkalo u Smržů. Od Maryáka koupil statek Václav Landa a nyní patří jeho synu Václavu Landovi, 
nájemci dvora v Kosoři.<br>
V poslední době byl dům náležitě přestavěn a pronajat různým živnostníkům.
    </p>
    </td>
  </tr>
</table>
<center><a class="menu" href="obsah grunty.htm">zpět</a></center>
</body>
</html>

