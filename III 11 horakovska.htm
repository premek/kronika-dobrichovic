<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Chalupa Horákovská č.d. 11.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Chalupa Horákovská č.d. 11.</h2></td></tr>
  <tr>
    <td colspan=2>
    <p align="JUSTIFY"> 
V roce 1576 držela onu chalupu Dura Divisska, pozůstalá vdova se sirotky svými Kubou, Reginou, 
Annou, kteří k tomu statku měli rovným dílem spravedlnost. V roce 1578 provdala se Dura 
Divisska za Jana, na něhož onen grunt přešel s dvěma kravami a dvěma jalovicemi. Grunt byl 
ošacován na 70 kop míš. a byl hospodář povinnen složiti sirotkům 25 kop a kromě toho i sirotky, 
kteří ještě let nedošli, při sobě všelijak náležitě stravou i šaty vychovati.  V pondělí po neděli 
masopustní prodal Jan Diviss svůj grunt se všemi  právy a se vším od starodávna příslušenstvím 
r.1590 Bartoloměji Horákovi za 130 kop. V roce 1603 měl Bartoloměj Horák grunt zaplacený. V 
roce 1607 byla témuž Bartoloměji Horákovi pronajata zahrada, kteráž jest při vinici za nájem 20 
gr. míš., 2 slepice.<br>
Rod Horákův přečkal na chalupě válku třicetiletou. Roku 1712 lehla chalupa popelem a po druhé 
vyhořela až na stodolu 1861. Poslední rodu Horákova, František Horák, chalupník v 
Dobřichovicích č.11 uzavřel sňatek manželský s Františkou Sýkorovou, dcerou souseda a rychtáře 
Jana Sýkory z Dobřichovic 45 a zemřel jako výminkář na statku  45. Po něm zdědila chalupu dcera 
jeho Veronika, která se provdala za Josefa Balouna, gruntovníka z Dol. Mokropes. Pozemky 
chalupy č. 11  byly spojeny s polnostmi č. 45. Obě pak živnosti zdědila  dcera zemřelého Josefa 
Balouna Vlasta provdaná za učitele Františka Fürsta.<br>
Obytné stavení bylo pronajímáno a sídlila tam kdysi tabáčnice, sadař Křikava a různí  zemědělští 
dělníci.<br>
V roce 1756 měla chalupa výměry 22 strychů 2 věrtele a 3 strychy a 1 věrtel luk, z nichž se sklízelo 
3 1/2 vozu sena a 1 vůz otavy. Jména polí: Na břehách, pod kamenem, v luhách, u Prinku, v 
Ráblicích, pod vinicí, u struh, v hůrkách, na kopaninách.
    </p>
    </td>
  </tr>
</table>
<center><a class="menu" href="obsah grunty.htm">zpět</a></center>
</body>
</html>

