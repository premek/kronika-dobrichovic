<html>
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Grunt Kreyczovský aneb u Řezníčků č. 16.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Grunt Kreyczovský aneb u Řezníčků č. 16.</h2></td></tr>
  <tr>
    <td colspan=2>
    <p align="JUSTIFY">
Léta 1577 měla ke gruntu tomuto spravedlnost Markyta Sstěpánka a syn 
její Janek rovným dílem. Kromě toho Regina dcera let nemající, kdežto druhé 
dcery Maryana, Eva, Lyda byly vybyty. Byl tehdy na gruntu tom hospodářem Jan 
Sstiepanovsky, který se vlastně jmenoval Toman. Od něho koupil ten grunt 1586 
Matěj Kreyczi za 155 kop míš. na  terminy po 10 kopách. V roce 1595 měl Matěj 
Kreyczi složiti peníze gruntovní a nemaje jich dal „stuh sena" do dvoru 
dobřichovského za 5 kop míš. a krávu též za 5 kop. V r.1606  měl grunt 
zaplacený. R.1616 prodal grunt Adamu Streicovi, řezníkovi z městečka Štěchovic 
za 250 kop. V r.1651 patřilo k živnosti 4 kopy záhonů, 1 louka, jako ouročí 
odváděl dvakrát do roka 48 gr. a 2 slepice. Strejcové říkali si později Řezníčkové.<br>
R.1756 byl hospodářem Václav Řezníček maje 12 kusů polí ve výměře 34 strychů 
2 3 věrtele a 1 louku pod 2 strychy, z níž sklízel 2 1/2 vozu sena a 1 1/4 vozu otavy.<br>
Jména polností: na předevsí, na břehách, u volše, pod kamenem, handlovaný pole, 
pod smrkovem 2 kusy, u struh, v hůrkách 2 kusy, na kopaninách 2 kusy a 
v luhách.<br>
Poslední majitel z rodu Řezníčkova prodal živnost 1860 Václavu Landovi a jeho 
syn zase Bohumilu Bennonimu. Bennoni pole rozprodal a stavení koupil poštovní 
úředník v.v. Tomášek a od něho Antonín Křečan, ředitel školy.
    </p>
    </td>
  </tr>
</table>
<center><a class="menu" href="obsah grunty.htm">zpět</a></center>
</body>
</html>

