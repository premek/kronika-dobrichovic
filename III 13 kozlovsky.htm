<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Grunt Kozlovský aneb u Kulíšků č. 13.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Grunt Kozlovský aneb u Kulíšků č. 13.</h2></td></tr>
  <tr>
    <td colspan=2>
    <p align="JUSTIFY">
Rodina Kozlová aneb Kozlovcová připomíná se v urbáři již 1515, kdy odváděla ouročí 20 grošů a 
4 slepice. R.1567 hospodařil na gruntě Tuma Kozel, přejav statek po otci svém Ondříčkovi. Tuma 
prodal grunt 1583 Adamu Kozlovi při času sv. panny Doroty za 250 kop míš. se všemi svršky a 
přídavky a to: 4 kusy dobytka koňskýho okovaného, brány, pluh, 3 telata, 1 kráva a 1 zádušní, 2 
svině. Adam Kozel měl v r.1607 statek zaplacený. Rodina Kozlova přečkala válku švédskou, ale 
vymřela v r.1680 v pokolení mužském. Kateřina Kozlová se provdala za Tomáše Kulíška a 
poslední rodu Kulíškova pronajal chalupu Josefu Šebestovi z Karlíka 62. Později koupil ji 
nájemce zdejšího velkostatku Richter, jenž část pozemků odprodal. Zbytek koupil Abraham Urbach, 
řezník a obchodník dobytkem a otevřel v tom domě výsek masa a porážku. Jedna z dcer 
Urbachových provdala se za obchodníka obilím Karla Fröschla, jemuž dnes živnost náleží.<br>
V r.1756, kdy byl majitelem Jan Kulíšek, patřilo k chalupě 14 kusů polí ve výměře 37 stychů a 1 
kus louky pod 2 strychy, z níž se sklízelo 2 1/2 vozu sena a 1 1/4 vozu otavy.<br>
Jména polí: U hrušky, na břehách, u volše, pod kamenem, v dlouhých dílech, v ráblicích, pod 
vinicí, pod smrkovem, pod horou, na kopaninách, u kříže, za struhou, louky v luhách, palouk na 
kopaninách.
    </p>
    </td>
  </tr>
</table>
<center><a class="menu" href="obsah grunty.htm">zpět</a></center>
</body>
</html>

