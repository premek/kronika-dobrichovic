<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>II, XXXIII Dobřichovice povýšeny na městys.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>XXXIII. Dobřichovice povýšeny na městys<br>&nbsp;&nbsp;&nbsp;&nbsp;&nbsp;&nbsp;&nbsp;
    &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;dne 9. července 1876.</h2></td></tr>
  <tr>
    <td colspan=2>
    <p align="JUSTIFY">
Slavnostní výbor vynaložil největší péči o to, aby den povýšení za městys byl oslaven způsobem 
co nejokázalejším. Domy byly ozdobeny prapory, již den před tím v sobotu večer /VIII. července 
1876./ vypáleno několik ran z hmoždířů, vše slavnostně osvětleno. Občanstvo s obecním výborem 
v čele se shromáždilo na břehu Berounky pod lipami u sochy sv. Jana. V neděli procházela hudba 
ulicemi a k deváté hodině se počalo scházet obecenstvo  před úřadovnou, kde byli očekáváni zvaní 
hosté. V 10 hodin se seřadil průvod k slavnostnímu pochodu. V předu jízda na koních, za ní hudba, 
pak školní mládež, zdejší duchovenstvo, za ním političtí úředníci za Smíchova a ze Zbraslavi, 
spolek Javor, spolek vysloužilců a nesčíslný počet osadníků a hostí. Za hlaholu zvonů a hudby a 
střelby hmoždířů bral se průvod kol panského dvora hlavní ulicí do Karlíka, kde se odbývaly 
slavnostní bohoslužby. Po skončených bohoslužbách posvětil se dekret, jímž byly Dobřichovice 
městysem prohlášeny. Průvod se vrátil do Dobřichovic a v zámecké kapli se zapisovali čelnější 
účastníci do pamětní knihy, na jejíž první stránce vykreslit rada František Havlík dekret zlatými a 
barevnými písmenami. Slavnost skončila slavným Te Deum.<br>
Od poledne měla být pořádána slavnostní hostina pro 200 osob v dobřichovickém parku, ale pro 
déšt se tam vkročiti nemohlo. Teprve k šesté hodině večerní se vyjasnilo a  hosté se sešli. Na večer 
byl vypálen zdařilý ohňostroj. Na velkém prámu bylo sestaveno alegorické skupení, v dolejší části 
na Drahách znaky Čech, Moravy a Slezska. Bengálské světlo vše velkolepě osvětlovalo.<br>
V pondělí za krásného počasí vystrojila obec hostinu chudým.
Sešli se zase všichni za zvuku hudby, i školní dítky a slavnost trvala za krásného počasí až do noci. 
Oslava se vžila hluboko v mysl pamětníků a dlouho se o ní mezi všemi vrstvami občanstva 
mluvilo.
    </p>
    </td>
  </tr>
</table>
<center><a class="menu" href="obsah2.htm">zpět</a></center>
</body>
</html>

