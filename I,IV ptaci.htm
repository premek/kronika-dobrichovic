<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>I, IV Ptáci zdejších lesů a rolí.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>IV. Ptáci zdejších lesů a rolí.</h2></td></tr>
  <tr>
    <td colspan=2>
    <p align="JUSTIFY">
Každým jarem přilétají do karlických lesů kukačky mezi 21.a 24.dubnem. 
Koncem července nebo začátkem září nás opouštějí. Častým hostem tu bývá i 
sojka evropská. Špaček přilétá někdy již v únoru. Dlask si pochutnává na 
třešňových jádrech, vrabci, pěnkavy, strnadi, chocholouši, skřivani jsou zde 
obyčejnými ptáky. Kos zde přezimuje a blíží se za sněhu a mrazu k lidským 
příbytkům. I slavík zde někdy bydlí. Vlaštovice zavítají sem každým jarem 
(hnízda na zdi domku č. 6), lelek kozodoj se prozradí večer svým táhlým, vrčivým 
zpěvem. V zimě sem přilétá ledňáček, v parku žije žluna zelená, datel černý, 
kulíšek. Občas hnízdí tu i výr, někdy přelétne orel říční. V lesích na Hřebenech 
sídlí káně myšilov (Milovníci přírody se zastávají tohoto krásného dravce, jenž 
velebně nad lesy vysoko krouží  a  volným  tempem  svých  orlích  křídel  se nese. 
Lesníci jej nenávidí.). V době jara táhne sluka, tetřev hlušec není dosud vyhuben, 
rovněž i koroptve, bažanti. Na lesních hřebenech žije vrána černá, vrána popelavá 
na okraji lesa poblíže řeky a má hnízda v roklích. Havran polní sem někdy přilétá 
za potravou. Kavka sídlí ve zdejších listnatých lesích (Jedno hnízdiště je v Bučí, 
druhé na Pupku. Ve válce  byly  tyto  kavky lidem pochoutkou.  Podnes  jsou  
patrny  stopy  způsobené  železnými  ozubenými obručemi, pomocí jichž lidé na 
stromy lezli a kavčí mláďata vybírali.). Stehlík, krutihlav, brhlík, jenž v zimě 
prolézá ptačí budky (Brhlík píská před oblevou jako na prsty.). Dudek velmi 
vzácně (Dudek byl viděn v r. 1926 ). Ťuhýk i sibiřský, skorec (Viděn v r. 1925 u 
chalupy p. Kudrny.), zřídka tudy letí kvíčala. Stálými hosty jsou zde brávník, 
rehek, zvonek, křivonoska, konipas žlutý i bílý, čížek. V skalních děrách hnízdí 
divoký holub (řivnáč), divoká hrdlička. Tetřívek zde bývá řídkým hostem. Zřídka 
křepelka a chřástal. Čejka se zde zastavuje v době tahu. Volavka byla zastřelena 
v roce 1916. Dalšími obyvateli jsou slípka vodní, líska. Jako hosté přicházejí sem 
za potravou čírka obecná, modrá, lžičák, hvízdák, polák, střelen zde byl i hohol, 
kachna severská, za tuhé zimy sem přilétající. Racek se objevuje na jaře, sova zde 
žije.
    </p>
    </td>
  </tr>
</table>
<center><a class="menu" href="obsah1.htm">zpět</a></center>
</body>
</html>

