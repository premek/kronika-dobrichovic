<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Grunt Kuczerovský č. 24.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Grunt Kuczerovský č. 24.</h2></td></tr>
  <tr>
    <td colspan=2>
    <p align="JUSTIFY">
Držitel usedlosti Mikuláš Kuczera, zemřel za války třicetileté a zanechal 
po sobě vdovu Annu a 4 dítky Annu, Ondřeje, Mikuláše a Maryanu. Kolem 
r.1660 oženil se s nejstarší dcerou Annou Adam Hájek, syn kováře Matěje Hájka a 
převzal usedlost v ceně 350 kop čili 408 zl 20 kr. Týž přenesl kovárnu svého otce 
z č. 44, jíž se říkalo „u uličky" do nového sídla.<br>
Grunt měl výměry 26 měřic, 3 vozy sena, 8 kusů dobytka, 4 ovce, 3 klisny, 1 koně. Poslední rodu 
Hájkova zemřel r.1726 ve stáří 80 let. Jeho dcera provdala se za mistra kovářského Václava 
Holečka, jinak po gruntu zvaného Hájka. V r.1756 měl Václav Holeček 11 kusů polí ve výměře 
31 strychů, 1 věrtel a 2 kusy louky, pod 3 strychy a 1 1/4 věrtele dávající 3 a 1/2 fury sena a 1 3/4 
vozu otavy. Jména polí: za zahradou, na břehách, u volše, v dlouhých dílech, pod smrkovem, v 
hůrkách na kopaninách, louky v luhách na kopaninách. Po Holečkovi stal se hospodářem Josef 
Podhůrecký, jehož potomci pronajali v r.1830 statek Janu Váňovi z Rovin. V r.1860 koupil jej 
Antonín Kecek, po něm jej převzal jeho syn Josef  Kecek a manželka Anna roz. Havlíková z 
Dobřichovic. R. 1893 byl majitelem Karel Kecek, gruntovník a sedlář, 1912 jeho syn Karel 
Kecek a Zdenka roz. Rážová z Letů č.18. Po smrti svého manžela provdala se za Antonína Frídla, 
učitele.<br>
Kovárna bývala v t.zv. výměnku v č.72, ve kterém provozoval živnost zámečnickou Václav Malý 
v r.1880. Později byla upravena v obydlí pro hospodářské dělníky na statku zaměstnané.
    </p>
    </td>
  </tr>
</table>
<center><a class="menu" href="obsah grunty.htm">zpět</a></center>
</body>
</html>

