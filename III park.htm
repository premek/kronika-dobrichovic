<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Park n. zahrada ve zdi.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Park n. zahrada ve zdi.</h2></td></tr>
  <tr>
    <td colspan=2>
    <p align="JUSTIFY">
Park dobřichovický byl založen, jak Pospíchal ve svém deníku se zmiňuje, kol r.1552, když píše: 
..."Soused Leskot slýchal, že ta zahrada od Berky generálmistra byla vyzdvižena a zdema 
obehnána."<br>
Urbární kniha z r.1561 o této zahradě dí: ..."vůkol toho dvora bylo štěpí hojnost, ještě pak víceji v 
zahradě, kterou někdy generálmistrové, jako nejvíc Antonín /1552-1580/, Zbyněk Berka /1592-
1606/ milujíc a sobě místo oblibujíc ze Wlach přinesenými kmeny ovoce vysaditi dali a slýchal 
jsem, že tak mnoho ovoce bývalo, že tři i čtyři neděle lidé měli co sklízeti a sbírati.<br>
Kromě vzácných druhů ovoce pěstovala se tam zelenina i květiny a vydržován byl i zahradník. 
Panský zahradník bydlel ve farské chalupě č.d.4 a měl na starosti ovocné stromy. Panští 
zahradníci se zhusta uvádějí ve zdejších matrikách. V pozdějších letech přesídlili do domku č. 6, 
kde kdysi bydlíval panský kolář. Třicetiletou válkou utrpěla „zahrada ve zdi" velikých pohrom a 
bylo veta po její kráse a jejím užitku. Po válce uvedl ji převor Pospíchal v lepší stav, ale zdejší 
administrátoři jí nevěnovali zvláštní péče. Jen administrátor Scharschon dal poopravit zeď a ji 
některých místech ozdobit ji malbami. Posud jest na zdi zřetelný obraz Japonce, zhotovený 
malířem Vodňanským. Opravdu se ujal zahrady farář Hraba. Najal ji sám od řádu za 30 zl, 
ustanovil zvláštního zahradníka, dal ji srovnati, rozměřiti, aby v ní řádoví bratří mohli pookřáti a 
se obveseliti. Bašta na jižní straně pochází z dob velmistra Antonína.<br>
R.1807 koupil farář Krombholtz k okášlení parku 8 kamenných soch za 200 zl a dal na zdech 
malovati obrazy pražským malířem Václavem Schlachterem. Založil též rybníčky, napájené 
vodou z potoka karlického.<br>
Výměra parku obnáší 1ha 77 a 51 m2, výška nad mořem 208 m. Nynější nájemce velkostatku 
věnuje parku všemožnou péči a ozdobil jej vzácnými stromy jehličnatými i listnatými.
    </p>
    </td>
  </tr>
</table>
<center><a class="menu" href="obsah dvur.htm">zpět</a></center>
</body>
</html>

