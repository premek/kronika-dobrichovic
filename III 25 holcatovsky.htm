<html>
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Grunt Holcátovský č. 25.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Grunt Holcátovský č. 25.</h2></td></tr>
  <tr>
    <td colspan=2>
    <p align="JUSTIFY">
O tomto starodávném gruntu  činí se zmínka již začátkem stol. XVI., kdy jej držel Jan Frčal a 
Káča manželka. K ovdovělé Káči přiženil se Jíra syn Petrův ze sousedního gruntu č.24 a měl v 
r.1556 statek zcela zaplacený. S povolením  vrchnosti koupil sobě, své manželce a dědicům v r. 
1591 Jakup Langisch, služebník velmistra řádového za summu 135 kop. míš. Zavdal hned 35 kop 
a zavázal se ročně až do vyplnění sumy spláceti 6 kop, kromě toho Barboře, dceři Jíry Frčala 26 
kop splatiti. Langisch držel grunt 2 léta a 1593 prodal jej Martinu Holcátovi za 150 kop míš., po 
němž pak se statek holcátovský jmenoval. V r.1615 složil Martin Holcát poslední peníze a měl 
grunt zaplacený nezávazný. Přitom dal i "památný".<br>
Statek měl výměry 26 měřic, sena pod 1 vůz, 6 kusů dobytka, vepřového 6 kusů. Holcátové  se 
udrželi na gruntě přes válku třicetiletou. V r.1642 jmenuje se Tomáš Holcát a manž. jeho Anna, 
roz. Špačková z Vonoklas.<br>
Léta 1756 držel grunt Tomáš Holcát a měl 11 kusů polí ve výměře 38 strychů 1 věrtel, 1 louku 
v luhách, velikou 2 strychy dávající 2 a půl vozu sena a 1 a čtvrt vozu otavy.<br>
Jména polí: za zahradou, na břehách, pod kamenem, pod bukovou, pod smrkovem, v rablicích, u 
struh, 2 kusy na kopaninách. Po Tomášovi přejal statek Jan Holcát a Anna roz. Konrádová 
z Jíloviště, která umřela jako výměnkářka ve stáří 70 let. <br>
Začátkem stol. XIX. připomíná se František Holcát a Anna roz. Roubalová. Do rodiny Holcátovy 
přiženil se r.1818 Jan Bejlek, syn souseda z Malého Kuchaře, po něm hospodařili Jiří a Jan, který 
r.1850 prodal statek Josefu Noskovi. Josef Nosek byl dlouholetým starostou a přispěl mnoho 
k zvelebení Dobřichovic. Za něho se staly Dobřichovice městysem, vystavěny po povodni nové 
domky, založena Reifeisenka.<br>
Podle prodejního kontraktu z r.1849 patřilo k usedlosti 14 jiter 1192 sáhů orných polí, 1 jitro 
1241 sáhů luk a zahrad a 675 sáhů pastvin. Statek vyhořel v r.1854 a byl v témže roce znovu 
vystavěn pod dvěma čísly 25 a 26. V r.1921 koupili živnost bratří Horákové z Prahy, majitelé 
autodrožek.
    </p>
    </td>
  </tr>
</table>
<center><a class="menu" href="obsah grunty.htm">zpět</a></center>
</body>
</html>

