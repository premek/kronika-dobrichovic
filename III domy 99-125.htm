<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Domy č.99 - 125.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Domy č.99 - 125.</h2></td></tr>
  <tr>
    <td colspan=2>
    <p align="JUSTIFY">
Č.99 a 100<br>
jsou strážní domky české západní dráhy.<br><br>
Č.101<br>
Bývalé původní nádraží z r.1861. Nyní jsou v něm zřízeny byty pro železniční zaměstnance.<br><br>
Č.102<br>
Vila Prušáková. Byla vystavěna na t.zv. bývalých  kopaninách, jejichž majitelové byli: Nosek,
Baloun, obec a Burger. Vilu dala stavěti Helena z Ungrů, choť majitele továren. Koupí ji získal 
Josef Nosek st. a od něho ji obdržela choť úředníka v radotínském cukrovaru Nováková, bývalá 
schovanka Nosková. Pak ji koupil Vojtěch  Kačer, inženýr, zástupce českomoravské továrny
a podnikatel staveb v Rusku, majitel domů v Karlíně. Od něho ji obdržela jeho dcera, provdaná
za universitního professora Dra Prušáka.<br><br>
Č.103<br>
Vila Randová. Jest postavena na pozemku tesařského mistra Krotila a dál ji stavěti obchodník 
z Karlína Čulík. Od něho ji koupil JUDr rytíř Randa, ministr býv. Rakouska. Po jeho smrti r.1914 
připadla jeho dceři za ing. stavitele Kruliše a nyní jest majitelem Otto Kruliš, ředitel uhelných dolů
Smíchově.<br><br>
Č.104<br>
Vila Markusová. Vystavěna na obecním pozemku v r.1882-3. Majitelem býval Alois Markus, 
spolumajitel továrny na cichorii firmy F. Kolb v Bubnech. Sestává ze dvou budov z č.104 a 104a. 
Nyní jsou majiteli: Flora Hloušková, choť vrchního soudního rady v Praze, Jana Mastná, choť 
MUDra Mastného, odborného lékaře porodnictví v Praze a Jiří Markus, zástupce obchodní firmy.<br><br>
Č.105<br>
Vila Klecandová. Dal ji stavěti továrník Klecanda z Prahy a od něho ji koupil franc. generál Pellé, 
jenž si vzal za manželku dceru pražského advokáta Braunera. Nynější majitelka jest Jarmila Pellé, 
roz. Braunerová.<br><br>
Č.106<br>
Patří Dru prof. Jindřichu Maydlovi, universitnímu professoru chirurgie v Praze.<br><br>
Č.107<br>
Vila Hlávková. Vystavěna na pozemku Václava Smrže z č.28. Vilu stavěl hajný  Cicvárek
a prodal ji Petru Napoleonu Kheilovi, majiteli obchodní školy v Praze. Od něho ji koupil Zítek, 
majitel pivovaru u Rozvařilů na Poříčí a od něho přešla v majetek rodiny Hlávkovy.<br><br>
Č.108.<br>
Nádražní budova českosl. státních drah. V r.1931 budova byla uvnitř přestavěna.<br><br>
Č.109<br>
Vila Kajníkova. Vystavěna na pozemku Hrdlova statku u všenorských hranic. Vystavěl ji JUDr  
Miroslav  Krajník, zemský advokát, spisovatel a předseda české zajišťovací banky. Zemřel v 
Praze 3. července 1907 a dal se na zdejším hřbitově pohřbíti. Zesnulý získal si velkých zásluh o 
vybudování, vil na Brunšově. K jeho památce byla hlavní ulice Brunšova nazvána ulicí 
Krajníkovou. Vila patří rodině Krajníkově. <br><br>
Č.110<br>
Vila Putzová. Stavěla ji choť zlatníka Rejmana a od ní ji koupil Vojtěch Putz, společník firmy 
Valdes & spol.<br><br>
Č.111<br>
Vila stojí v místech bývalého Landova statku, č.16, tam, kde stála stodola. Stavěl ji člen opery 
Nár. divadla Benoni a od něho ji koupil prof. obchodní akademie v Karlíně Štěpán.<br><br>
Č.112<br>
Hotel Šebesta. Vystavěn v r.1886 na pozemku, jenž patřil k č.13, bývalému statku Kulíškovu, jehož 
byl později majitelem farář Kalaš. Č.112 sestává ze čtyř stavení: z  vlastního hostince č.112, z 
č.112a tak zvané dvorany, v níž jest taneční sál a kde se občas hraje divadlo, z č.112b, jímž je 
dolejší obytný dům a z č.112c hospodářských budov.<br>
Kolem hostince jest útulná zahrada s kaštanovými stromy, jež jest za letního času hojně výletníky 
navštěvována. Majitel František Šebesta učil se v mládí sladovníkem v pivováře dobřichovickém a 
po vyučení zcestoval celé Čechy a navrátiv se domů otevřel kupecký obchod, později kruhárnu a 
hostinec.<br>
Hostinec je dáván do nájmu a dlouholetým nájemcem byl Karel Straka, po němž se tam říká i u 
Straků.<br>
Č.112 bylo vystavěno v r. 1896, 112a /divadlo/ v r.1904, 112b a 112c v r.1907.<br><br>
Č.113<br>
Vilu stavěl hajný Cicvárek a prodal ji Ortovi. Od něho ji koupila Anna Císařová, provdaná 
Schleimová, majitelka  velkoobchodu s hedvábím a látkami v Praze, Rytířská ul.<br><br>
Č.114<br>
Bývalá Šimková vila, již koupil Josef Paul, obchodní zástupce.<br><br> 
Č.115<br>
Vystavěl architekt Staněk z Prahy, od něho ji koupil ředitel banky Lőwenstein, potom Wiesler, 
velkoobchodník semeny a po něm JUDr. Alois Stompe, předseda advokátské komory v Praze.<br><br>
Č.116<br>
Vila Štětková. Stavěl ji Dr Štěpánek, lékárník na Král. Vinohradech, potom ji koupil advokát Dr 
Škarda a od něho Antonín Štětka, továrník z Prahy.<br><br>
Č.117<br>
Vila Topičova. Vystavěl František Topič, nakladatel a knihkupec v Praze.<br><br>
Č.118<br>
Vila Procházkova z r.1890. Stavěl František Procházka, továrník voňavek v Praze. Patří dosud 
rodině Procházkově.<br><br>
Č.119<br>
Vila Heroldová. Původně ji stavěl JUDr Herold, zemský advokát v Praze, od něho ji koupila choť 
advokáta Drahušová a potom inženýr Ivo Kruliš-Randa.<br><br>
Č.120<br>
Vila Hlasivcova, vystavěná r.1891. Poslední majitelka Julie Hlasivcová prodala vilu prof. 
Svojsíkovi, znamenitému koncertnímu zpěváku /barytonistovi/, jenž vykonal s pěveckým kvartetem  
cestu kolem světa a zpíval v nejznamenitějších městech v Novém i Starém světě.<br><br>
Č.121<br>
Dům z pozdější doby patří Anně Říhové, soukromnici.<br><br>
Č.122<br>
Vila Šimková. Původně patřila staviteli Buldrovi a od něho ji přejal Antonín Šimek, stavitel ze 
Smíchova.<br><br>
Č.123<br>
Dům stavěl zámečník Holcát v r.1894, po něm se ho ujal Karel Piksa, řezník a uzenář, ten jej  
prodal MUDr Reifovi, jenž se jako bývalý vojenský lékař zúčasnil světové války a po roce, když 
zde jako obvodní lékař vykonával lékařskou praksi odešel na jižní Moravu.<br>
R.1925 koupil jej Josef Okrouhlík, svrškař a 1925-26 jej rozšířil a přestavěl. Nějaký čas měl v 
něm kupecký obchod a výkroj koží. R.1927 zřídil tam konsum "Včela" a kupecký krám.<br><br>
Č.124<br>
Majitel MUDr Antonín Doskočil.<br><br>
Č.125<br>
Majitel Arnošt Brichta,vrchní ředitel Nár. Politiky.
    </p>
    </td>
  </tr>
</table>
<center><a class="menu" href="obsah3.htm">zpět</a></center>
</body>
</html>

