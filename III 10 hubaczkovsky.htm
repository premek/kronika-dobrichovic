<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Grunt Hubaczkovský dnešní č. 10.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Grunt Hubaczkovský dnešní č. 10.</h2></td></tr>
  <tr>
    <td colspan=2>
    <p align="JUSTIFY">
Statek tento byl odedávna svobodný neb nápravnický. Dávno před válkou třicetiletou seděl na 
něm Vodič z Turska, poddaný špitálský, jemuž říkali Hubaczek a ten hospodář dostal se na týž 
grunt v časích poněkud ještě šťastných a měl se hrubě dobře. Potom přišli časové zlí, nešťastní, 
vojenští a umřel. dotčený Hubaczek i manželka jeho. Tento statek odváděl ročně ouroků 2 groše, 
ježto byl nápravnický a v čas války musil jeho majitel vypraviti koně vyristovaného kyrysnického 
a pacholka, kterého musel dotud, pokud na živu byl peněžitým vychováním opatřiti.<br>
V stol. XVI, byl majitelem statku Matúš Hubaczek, po něm Valentin a Adam. Po jeho smrti ujal 
se gruntu, jenž byl odhadnut za 230 kop Jiří Hubaczek. Roku 1619 přiženil se k pozůstalé vdově 
po Jiřím Hubaczovi Vavřinec Ssana z Turska. Ssana ujal se též starodávného výsadního šenku, 
jakž jeho předkové v užívání byli.<br>
Po Ssanovi přešel statek do rodiny Benákovy a vdova po zemřelém Adamu Benákovi provdala se 
za Jana Bachora. R.1659 grunt vyhořel, jak v soudních aktech řádových stojí zaznamenáno. Oheň 
založila Kateřina Hanzlíčková, žena podruha na statku Bachorově, protože ji Bachor obvinil z 
krádeže obilí. Plna zlosti vykřikla: Bachore, pomstím se tobě toho! Na noc okolo 3. neb 4. hodiny 
dne 20. ledna 1659 vzavši uhlí v domě panském opodál vystaveném (dnešním č. 4) v hrnci neb 
střepině a přeskočivši zeď otýpkama pokladenou do zadního koutu za srub, uhlí rozfoukala, louč 
zanítila a ji do střech hodila a tím oheň způsobila, který zničil ještě jiných 9 statků. Když ženy 
křičely a ji ze spánku budily „bochník chleba spodní kůrou obrátila, ale nic to nepomohlo". Mimo 
Bachora vyhořel Horák, Vavacz, Kozel, Palát, jemuž uhořel 1 kus dobytka, Loskot, Řezníček, 
Cypra, Martin Řezáč. Hanzlíčková dodána k soudu do Prahy a odsouzena k smrti provazem. 
Ačkoli statek držel Bachor, přece slul grunt Hubaczkovský a jeho majitelé Hubaczkové. Jeden 
Hubaczek byl 28.VIII. 1744 zrádně v stodole spějící zamordován nočního času
a jemu hlava kyjem neb sekerou rozvrácena byla. Dcera jeho Kateřina byla uznána za plnomocnou 
hospodyni a provdala se za Pavla Kotnauera a rod Kotnauerův držel grunt až do let 1850, kdy se 
koupí dostal do rodiny Landovi. Dne 12.III. 1861 byl ve statku založen oheň, který zničil 
hospodářské stavení a ušetřil stavení obytného, šindelem krytého. Po 8 dnech 1861 byl oheň 
založen poznovu, ztrávil obytný dům a rozšířil se po vsi. Tehdejší majitel Václav Landa dal statek 
vystavěti v dnešní podobě.<br>
V roce 1756 měl Pavel Kotnauer 8 kusů polí a 1 louku pod 7 strychů. Jména polí byla: Na 
předevsí, na břehách, u volší, pod kamennou, u palouku, pod vinicí, u struh, na kopaninách a louku 
v Luhách, z níž sklízel 4 vozy sena a 2 vozy otavy.
    </p>
    </td>
  </tr>
</table>
<center><a class="menu" href="obsah grunty.htm">zpět</a></center>
</body>
</html>

