<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>II, XXXI Kříže, sochy, památky.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>XXXI. Kříže, sochy, památky.</h2></td></tr>
  <tr>
    <td colspan=2>
    <p align="JUSTIFY">
Naproti hostinci na Staré poště stojí krásná socha sv. Máří Magdaleny
pod křížem. V r.1905 bylo sousoší opraveno a dne 22.června 1905 
posvěceno. Při opravě byla nalezena krabice s nápisem švabachovým
a s jménem Johann Buesser, mimo to listina setlelá, na prach shnilá. Při
kopání základů nalezena tam kostra s bronzovými náušnicemi, která
tam nadále byla ponechána. Oprava vyžadovala 1200 zl., hradil ji
řád křižovníků a něčím přispěla obec a admin. P. Bělohlávek.
Opravu prováděl Karel Vlačiha, sochař na Vyšehradě.
</p></td>
  </tr>
  <tr>
    <td width="5%"></td><td>Socha sv. Jana Nep.</td>
  </tr>
  <tr>
    <td colspan=2>
    <p align="JUSTIFY">
byla postavena ještě před svatořečením sv. Jana v r.1712. nákladem
zdejšího faráře Schichta. Vzácná umělecká památka , ježto socha je
z hlíny vytvořena a vypálena. Kdo ji dělal, neznámo. Kolem sochy jsou
čtyři lípy, z nichž jedna uschla.<br>
Dříve pod lípami u sv. Jana scházívali se v neděli a o svátcích
před i po službách božích domácí občané. Byl tam přívoz a příchozí
kritisovali denní události, vše co se v obci, okolí a v širší politice stalo, 
se tam přetřásalo.<br>
Po převratu byla socha kameny otlučena a jeden anděl neznámým pa-
chatelem shozen. V r.1926 byla opravena zeď, která byla prolomena
a před vchodem přidělána nová dvířka. Při Božím Těle se tam staví
čtvrtý oltář.
</p></td>
  </tr>
  <tr>
    <td width="5%"></td><td>Socha P. Marie Bolestné.</td>
  </tr>
  <tr>
    <td colspan=2>
    <p align="JUSTIFY">
Stávala do r. 1897 před statkem č.16 a ježto vadila komunikaci, byla
přenesena ke dvoru.
Činí se o ní zmínka již v stol. XVII., když každou sobotu se 
k ní vodilo procesí z kaple sv. Václava v Tvrzi. V čase moru, píše
převor Pospíchal v diariu z r.1680, se lidé u sochy denně společně modlívali.
</p></td>
  </tr>
  <tr>
    <td width="5%"></td><td>Kříž nad myslivnou.</td>
  </tr>
</table>
<center><a class="menu" href="obsah2.htm">zpět</a></center>
</body>
</html>

