<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>II, III Dobřichovice a řád Křižovníků.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>III. Dobřichovice a řád Křižovníků.</h2></td></tr>
  <tr>
    <td colspan=2>
    <p align="JUSTIFY">
Jakmile uvázali se Křižovníci v držení Dobřichovic, věnovali všemožnou péči chrámu sv. Martina, 
který rozšířili a nově přistavenou část ku cti sv.Prokopa zasvětili. Zároveň věnovali snahy své 
lesům a polnímu hospodářství. Tehdy patřilo panství křižovnickému kus lesa od hradu Tetína, 
nazvaného Roblín, který pro vzdálenost nemohli dobře obstarávati. Proto směnili, jak se dovídáme 
z reg. dipl. IV.-211, dobrovolným freymarkem, les Roblín s majitelem hradu Tetína a notářem 
království českého Štěpánem za jiný les blíže kostela dobřichovického ležící, jenž slul, Morsina, a 
měřil šest lánů. S lesem tímto připadl i řádu potok a jeho břehy ve vlastnictví úplné. Směnu tuto 
potvrdil Jan Lucemburský /1310-1346/ listinou danou na den sv. Jakuba 1338 následujícího 
obsahu: „Potvrzujeme směnu jednoho háje, řečeného Roblín a háje řečeného Morsina kolem 
kostela ležícího, který notář Štěpán jako léno drží s Oldřichem /1324-1351/, velikým mistrem  a 
celým konventem." V této listině uveden jest již kostel /ecclesia/ sv. Martina a Prokopa.<br>
Ruch stavební, který za Jana Lucemburského v Praze povstal, vyžadoval mnoho stavebního 
materiálu, kterýž stavebníci na polích křižovnických za branou poříčskou dobývali. Na 
odškodněnou  za rozrýpané pozemky, za písek a štěrk dál král Jan dne 5. června 1337 ze svého lesa 
lovčího řečeného Birdo neb Bürdo, část ve výměře sedmi lánů, který se rozkládal kolem vrchu 
Wrush a Wrbenische, řečeného ve Wnuši.<br>
Stavba hradu Karlštejna za vlády Karla IV., jež začal 10. června 1348, nezůstala bez vlivu na 
Dobřichovice a zdejší okolí. Vození dříví, opevňování, stavění ochranných tvrzí přilákalo sem 
hojnost cizinců, lidu dělného a řemeslného a zaměstnávalo i lidi domácí. K ochraně východní 
strany hradu Karlštejn zbudoval  Karel IV. tvrz, řečenou Karlík aneb Hrádek.
    </p>
    </td>
  </tr>
</table>
<center><a class="menu" href="obsah2.htm">zpět</a></center>
</body>
</html>

