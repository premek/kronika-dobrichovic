<html>
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>III Domy č.176 - 200.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>Domy č.176 - 200.</h2></td></tr>
  <tr>
    <td colspan=2>
    <p align="JUSTIFY">
Č.176<br>
Vila z r.1912. Majitelka Emilie Lipertová, soukromnice.<br><br>
Č.177<br>
Kruhárna na zelí Františka Šebesty vyst. r.1912.<br>
Od nepamětných dob se pěstovalo v Dobřichovicích hlávkové zelí, vyhlášené v dalekém okolí. 
Pěstuje se na  tak zv. zelnišťatech na dlouhých dílech, na nápravě, pod kamenem, u Volší, v 
Luhách, u Kapličky, u Křížku.<br>
František Šebesta začal obchodovati zelím již v r.1875 a vybudoval v r.1886 malou kruhárnu o 6 
kádích a poháněl kruhačku žentourem. Byla umístěna v jeho stodole. Když r.1892 stodola shořela, 
vystavěl menší novou kruhárnu za hostincem a r.1911 zcela novou kruhárnu o 38 kádích. Z těchto 
pojme z 18 každá 1 vagon zelí z 6 po 3/4 vagonu, ostatní po 30 q kysaného zelí. Stroje jsou 
poháněny elektrickým motorem a denní výkon jest rozkrouhání 2 vagonů zelí.<br>
Při dobré úrodě může dát jedna míra až 100 kg zelí. Na míru se vysází 80 kop sazenic, z nichž 1/4 
zahyne. Jedna hlávka váží průměrem 3 kg.<br>
Ceny kolísají. V r.1922 stál 1 q zelí 80-100 Kč, v r.1923 40-50, v r.1924 30-50, v r.1925 10 kč, v 
r.1926 60 Kč.<br>
Zdejší zelí se vyváží do Příbramě, Domažlic, Plzně, do Prahy a Hořovic.<br><br>
Č.178<br>
Z r.1913. Majitel Václav Řezníček, mistr obuvnický, nyní listonoš.<br><br>
Č.179<br>
Vila z r.1913 na Ohrádce. Majitel ing.Václav Klenka.<br><br>
Č.180<br>
Tato vila byla vystavěna na místě stodoly statku č.16. Patřila opernímu zpěváku Nár. divadla 
BeNonimu, jenž ji prodal pošt. úředníku Tomáškovi a od něho ji koupil prof. obchodní akademie v 
Karlíně Antonín Štěpán.<br><br>
Č.181<br>
V r.1913 byl v domě obchod Josefa Nováka, potom řeznictví a tržnice masa Karla Piksy, 1931 
otevřel v ní řeznický krám majitel Stanislav Kříž.<br><br>
Č.182<br>
Vilu stavěl Josef Hruška bývalý zdejší četnický strážmistr, jenž byl 1920 se stal strážmistrem na 
Jílovišti a posléze vrchním strážmistrem v Kolči u Slaného.<br><br>
Č.183<br>
Majitelem byl učitel Kalina a po jeho smrti patří jeho manželce Heleně Kalinové, roz. Šimáčkové.<br><br>
Č.184<br>
Vila na Ohrádce z r.1914. Majitel Antonín Storch, nakladatel v Praze.<br><br>
Č.185<br>
Vila na Ohrádce patřící Antonínu Berkovi, železničáři.<br><br>
Č.186<br>
Původně byl to malý domeček, který vystavěla Marta Kozáková, porodní assistentka. Potom jej 
koupil zlatní Braunský. Od něho ing. Josef Cupák, jenž jej r.1922 rozšířil a přestavěl na prostornou 
vilu. Ing. Cupák, legionářský důstojník, prodělal s čsl. vojskem tažení přes Sibiř až do 
Vladivostoku.<br><br>
Č.187<br>
V r.1922 vystavěl jej Vojtěch Raška, zednický mistr a od něho jej koupil Rudolf Koníček, řídící 
učitel n.odp.z Tuchoměřic. Zemřel zde v r.1926.<br><br>
Č.188<br>
Vystavěl r.1924 František Velebil, zedník v Karlíku, nynější majitel.<br><br>
Č.189<br>
V r.1922 vystavěl Antonín Šoch, kolář a závozník v radlické mlékárně.<br><br>
Č.190<br>
Vyst. v r.1922 na Ohrádce. Majitel Dr Josef Rohreitner, zubní lékař v Praze na Smíchově.<br><br>
Č.191<br>
V r.1922 vystavěl J. Holý, majitel pohřebního ústavu z Radotína. Po nějaký čas patřil různým 
majitelům jako A. Mikulové, majitelce pohřebního ústavu, pak Petráškovi, jenž v něm otevřel 
kupecký obchod pronajatý obchodníku Kalkusovi. Nyní jest majitelkou Anna Zelenková a v domě 
jest dále obchod se smíšeným zbožím, prodej uhlí a dříví.<br><br>
Č.192<br>
V r.1922 vystavěl Antonín Voříšek, úředník při dráze a bývalý přednosta dráhy ve Vraném n./Vlt.<br><br>
Č.193<br>
V r.1922 Josef Nosek, bývalý rolník na statku č.25 a dlouholetý starosta obce Dobřichovic.<br><br>
Č.194<br>
V r.1922 vystavěl dům Vojtěch Raška, zednický mistr, jemuž dům patří. V r.1928 prováděl mistr 
Raška přestavbu karlického mlýna č.51 /v Mořince-Karlíku/ a stavbu sokolského biografu.<br><br>
Č.195<br>
V r.1922 vystavěná vila patřila Bohumilu Novotnému, min. radovi n.odp. Zemřel zde v r.1924. 
Majetnicí jest jeho manželka.<br><br>
Č.196<br>
Domek z r.1922 v Karlíku patří Františkovi Vlasákovi, zednickému políru, též kapelníku zdejší 
hudební kapely.<br><br>
Č.197<br>
Domek v Karlíku poblíž třešňovky patřící tesaři Václavu Ungrovi. Vyst. v r.1923.<br><br>
Č.198<br>
Dům u Pražské cesty, kde odbočuje Viničná alej z r.1923.
Majitelem jest Alois Bartůněk, bývalý průvodčí vlaku na dráze Rakovník-Louny. V domě 
otevřela mlekárnu první česká mlekárna z Prahy a prodej veškerých mléčných výrobků.<br><br>
Č.199<br>
Z r.1926 otevřel v něm majitel Josef Bartůněk obchod smíšeným zbožím.<br><br>
Č.200<br>
Z r.1923. Vila zvaná "Vytoužená" patřící úředníku státního pozemkového úřadu Jaroslavu 
Musilovi.
    </p>
    </td>
  </tr>
</table>
<center><a class="menu" href="obsah3.htm">zpět</a></center>
</body>
</html>

