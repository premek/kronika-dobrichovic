<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>II, XXV Lomy na mramor u Karlíka.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>XXV. Lomy na mramor u Karlíka.</h2></td></tr>
  <tr>
    <td colspan=2>
    <p align="JUSTIFY"> 
Balbín poznamenává, že se u Dobřichovic láme černý mramor, který jest prostoupen žilami zlaté 
barvy, což oku lichotí. Černý mramor dobřichovický, jehož středem šla žíla barvy zlaté, ukázal 
Balbínovi arcibiskup pražský Jan Bedřich.<br>
V pásmu lochkovských vápenců byly za stara otevřeny u Karlíka slavné lomy, nejspíše po válce 
třicetileté, kdy chrámy byly přepychově vyzdobovány. Ve chrámě sv. Víta na Hradě pražském lze 
vidět celou řadu prací  z něho zhotovených. V druhé polovici XVIII. stol. vyráběny byly v Karlíce 
mramorové dlaždice, pomníky, desky s nápisy, ozdobné stolky. Kamenické práce byly vyváženy i 
do ciziny. Byly tam vyráběny i roury mramorové vrtané a zasílány do Německa, Itálie, Francie a 
Anglie. Z polovice stol. XIX. máme zprávy, že se v lomu karlickém pracovalo.<br> 
Věcí z mramoru se nachází v zdejším okolí dosti. Mnohé staré mezníky, podlaha z 
desek mramorových v předsíni 
zámku, nárazníky u zámecké budovy se zvláštní, turbanu ne nepodobnou, hlavicí, v niž je malá 
prohlubenina. V kuchyni nádržka na ryby. Též mramorové stolky, na nichž lze spatřiti 
zkameněliny různých korýšů. <br>
Za nynější doby se láme kámen u Karlíka, kde je lom na diabas a 
křemencové lomy na Chlumu se svážnou drahou. 
    </p>
    </td>
  </tr>
</table>
<center><a class="menu" href="obsah2.htm">zpět</a></center>
</body>
</html>

