<!DOCTYPE html>
<html lang="cs">
<head>
<meta charset="UTF-8">
<meta name="GENERATOR" content="EasyPad 3.1 from http://easypad.fwd.cz">
<title>II, XIII O farní osadě dobřichovické.</title>
<link rel="stylesheet" type="text/css" href="styly.css">
<script language=JavaScript src="menu.js"></script>
</head>
<body>
<table cellpadding=10>
  <tr>
    <td width="5%"></td>
    <td><h2>XIII. O farní osadě dobřichovické.</h2></td></tr>
  <tr>
    <td colspan=2>
    <p align="JUSTIFY">
Před vystavením budovy zámecké koncem stol. XVI. sídlil farář kostela sv. Martina a 
Prokopa v Karlíce, kdež se nacházela fara a budovy hospodářské, které bez pochyby v dobách 
husitských byly zničeny. Roku 1505 byla ještě osada povinna faráři opatřiti byt. Též slyšel 
jsem vypravovati, že fara bývala v Dobřichovicích v č.d. 5, ale historicky není  to zajištěno. 
Následkem zlých časů, nedostatku peněz a duchovenstva nebylo řádu možno rozbořenou farní 
budovu znovu postaviti. Nouzi této odpomohlo se tím, že řád Dobřichovic více neobsadil a 
duchovní správou pověřil faráře řevnického. Od té doby považován byl bývalý farní kostel 
karlický za kostel filiální a faráři řevničtí nazývali se faráři řevnickými neb dobřichovickými. 
V r.1618: Šimon Kraus, 1619 Martin Slupetius, farář města Hřevnice a farář dobřichovický.<br>
Fara v Řevnicích nalézala se nedaleko 2 kostelů, jež stály na tamějším hřbitově. První byl 
zasvěcen P. Marii a druhý ku cti sv. Mořice. Budova farní trpěla velmi v dobách válečných a 
pro nedostatek prostředků, nejsouc opravována, tak sešla, že koncem stol. XVI., kdy tvrz 
dobřichovická byla na způsob zámku přestavěna, farář z Řevnic do Dobřichovic přesídlil. 
Mezitím pustla farní budova v Řevnicích více a více. V r.1780 byla fara v Řevnicích kryta 
střechou doškovou a nebylo v ní víc, než ložnice, kuchyně a komora. Pokrýval ji doškář 
Augustin Hubáček. Kromě fary stály na farním pozemku dva domky, jež v r.1734 obýval 
Kašpar Bílek a platil k sv. Havlu 1 fl 10 kr činže, kromě toho stál tam ještě jeden domek.<br>
V r.1827 za velmistra Köhlera na místě zpustlé fary vystaveno bylo malé obytné stavení, 
v němž zůstával lesní adjunkt Decastello. Neměly tedy Řevnice až do roku 1905 vlastní fary, 
až řád za velmistra Marata nákladem 60.000 zl. nádhernou farní budovu vystavěl a 
samostatnou duchovní správu pro Řevnice obnovil. Když fara v Řevnicích spadla a farář 
přesídlil do Dobřichovic, nazýval se kostel řevnický filiálním kostel karlický farním. Kromě 
toho administrovali faráři zdejší i faru ve Slivenci, kde od dob husitských až do pozdních let 
stol.XVIII. faráře nebylo. Pro velkou vzdálenost přisluhoval osadníkům sliveneckým sv. 
svátostmi farář jinonický, který každoročně zdejším farářem smlouvu dělal. V ní zavazoval se 
nejen v případě největší nutnosti, nýbrž i v kterémkoli případě osadu tamnější spravovati. 
Opis smlouvy z 23. května 1773 od tehdejšího duchovního správce P. Bartoloměje Piláta 
nachází se odsud v archivu. Tento poměr trval až do r.1787, kdy ve Slivenci zase samostatná 
duchovní správa byla zřízena, jíž pověřen byl zdejší kaplan P. Cyprián. Bývala tedy farní 
osada dobřichovická svého času velice rozsáhlá.<br><br>
V popisu osady farní z r.1782 od faráře Hraby dovídáme se o počtu obyvatel v přifařených obcích.<br><br>
V městě Řevnicích … 334 obyvatel<br>
Přifařená ves Zadní Třebáň ... 157 obyvatel  <br>
Filiální kostel sv.Martina v Karlíku, k němuž náležela osada Karlík … 38 obyvatel<br>
Ves Vonoklasy … 63 obyvatel<br>
Ves Hlásná Třebáň … 228 obyvatel<br>
Ves Lety … 149 obyvatel<br>
Ves Dobřichovice s kaplí sv. Tadeáše … 415 obyvatel<br>
Kostel všech sv. ve Slivenci:<br>
Ves Slivenec … 245 obyvatel<br>
Ves Holině … 106 obyvatel<br>
Ves Lochkov … 139 obyvatel<br><br>
Čítala tedy osada dobřichovická … 839 duší<br>
Řevnická … 491 duší<br>
Slivenecká … 490 duší<br>
-------------------------- <br>
Dohromady 1874 duší<br>

Před zřízením samostatné duchovní správy v Řevnicích sídlili v Dobřichovicích kaplan, od 
r.1905 jen farář.
Již po delší dobu žádala ves Hlásná Třebáň, aby pro velikou vzdálenost byla přifařena 
k Budňanům, což se stalo 1. srpna 1922.<br>
V stol. XIV. náležely Dobřichovice k vikariátu děkanství ořechovskému. Za arc. 
Harracha dělila se arcidiecese pražská na více vikariátů, z nichž XIII. slul podbrdský a 
zaujíma kraj na levém břehu Vltavy od Zbraslavi až ku Kamýku podle Milína, mimo 
Rokycany, přes Nížbor až ku Zbraslavi. K tomu vikariátu náležely i Dobřichovice. 
Později patřily k vikariátu berounskému a konečně ku zbraslavskému.
    </p>
    </td>
  </tr>
</table>
<center><a class="menu" href="obsah2.htm">zpět</a></center>
</body>
</html>

